<u><b>Example1</b></u>
<br>
ผม/ดิฉันเป็นคนที่ไวต่อความรู้สึกและพฤติกรรมของคน ดังนั้นเมื่อเกิดมีความขัดแย้งกันในที่ทำงาน ผม/ดิฉันจึงสามารถที่จะหาข้อยุติที่ทุกคนพึงพอใจ เช่นมีครั้งหนึ่ง ผู้ร่วมงานสองคนที่ต่างมีประสบการณ์ในการทำงานสูงเกิดขัดแย้งกันเรื่องการหาข้อยุติว่าใครจะมีอำนาจหน้าที่รับผิดชอบโครงการที่ทำอยู่มากที่สุด หลังจากที่ได้เห็นความขัดแย้งพักหนึ่ง ผม/ดิฉันก็พยายามหาข้อยุติโดยหาข้อเด่นที่แตกต่างกันในการทำงานของแต่ละคนและแบ่งอำนาจความรับผิดชอบตามความสามารถ และด้วยความสามารถในการต่อรองเจรจากับผู้คนที่มีความสามารถที่แตกต่างกันนี้ ผม/ดิฉันจึงสามารถสร้างสภาพแวดล้อมที่เป็นมิตรในที่ทำงานได้
<br><br>
<u><b>Example2</b></u>
<br>
ในการทำงานเป็นที่ปรึกษาทางธุรกิจ การมีคุณสมบัติเป็นนักการทูตเป็นสิ่งจำเป็น เมื่อทำงานเพื่อที่จะแก้ปัญหาในบริษัทลูกค้า สิ่งสำคัญคือต้องพยายามนำเสนอปัญหาเหล่านั้นอย่างนุ่มนวลและมีวิธีการ แทนที่จะวิพากษ์วิจารณ์วิธีการทำงานของบริษัทลูกค้าและให้คำแนะนำไปอย่างตรงๆ ผม/ดิฉันจะใช้เวลาในการเรียนรู้ที่มาที่ไปของบริษัท เพื่อหาว่าปัญหาต่างๆ เริ่มเกิดขึ้นมาได้อย่างไร จากนั้นก็จะระดมความคิดร่วมกับลูกค้าเพื่อที่จะหาวิธีการแก้ปัญหาที่เหมาะสมเฉพาะกับสถานการณ์ของบริษัท การทำเช่นนี้ ผม/ดิฉันรู้ว่ามักจะทำให้ลูกค้ายอมรับคำแนะนำของผม/ดิฉัน การมีคุณสมบัติเป็นนักการทูตหมายรวมถึงการแสดงความเป็นห่วงเป็นใยลูกค้าและแสดงให้เห็นว่าเราเต็มใจที่จะปรับเปลี่ยนความคิดเห็นและความสนใจของเราเพื่อให้เหมาะกับความต้องการของลูกค้า ผม/ดิฉันคงไม่สามารถทำงานของผม/ดิฉันได้หากไม่ใช้วิธีนี้

