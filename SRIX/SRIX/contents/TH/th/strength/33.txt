<u><b>Example1</b></u>
<br>
ผม/ดิฉันเชื่อว่างานทุกอย่างจะไม่ประสบความสำเร็จหากไม่ลงมือทำ ในอดีตผม/ดิฉันได้เรียนรู้ว่า แม้ว่าการวางแผนและกลยุทธ์ เพื่อความสำเร็จต่างๆ นั้นเป็นขั้นตอนที่สำคัญมาก แต่การลงมือปฏิบัติจริงนั้นเป็นก้าวที่สำคัญที่สุด เมื่อปีก่อน ผม/ดิฉันได้รับมอบหมายให้ดำเนินการกลยุทธในการเข้าถึงตลาด ซึ่งทำให้ผม/ดิฉันและผู้ร่วมงานต้องจัดกลุ่มเป้าหมายลูกค้าที่มีศักยภาพในการซื้อ งานชิ้นนั้นเป็นงานที่ลำบากเนื่องจากในขณะนั้นบริษัทของเราไม่มีส่วนแบ่งตลาดมาก่อน ผม/ดิฉันประชุมกับผู้ร่วมงานและวางแผนการดำเนินงาน แต่ละขั้นตอนก็จะมีการระบุระยะการทำงานซึ่งหมายความว่าขั้นตอนต่างๆ จะต้องสิ้นสุดตามเวลาที่กำหนด การประชุมครั้งนั้นเพื่อทำให้มั่นใจยิ่งขึ้นว่าการดำเนินงานจะเป็นไปอย่างราบลื่นและเสร็จทันตามเวลาที่กำหนด แม้ว่าในขณะดำเนินงานเราจะประสบปัญหาและอุปสรรค์ต่างๆ แต่สุดท้ายก็สามารถทำงานได้สำเร็จก่อนกำหนดเวลา โครงการนี้อาจจะวุ่นวายและล่าช้าหากปราศจากการดำเนินการอย่างรวดเร็วและทันทีทันใด
<br><br>
<u><b>Example2</b></u>
<br>
แม้ว่าการวางแผนอย่างรัดกุมจะเป็นขั้นตอนสำคัญในการบริหารองค์กร แต่ผม/ดิฉันเชื่อว่าสิ่งที่สำคัญอีกประการคือต้องรู้ว่าเมื่อใดจะเริ่มนำแผนที่วางไว้มาลงมือทำจริง ตัวอย่างเช่น เมื่อสามปีที่แล้ว ผม/ดิฉันได้รับการแต่งตั้งให้รับตำแหน่งหัวหน้าแผนกการตลาดและการประชาสัมพันธ์ของบริษัท ซึ่งในขณะนั้นเป็นที่รู้กันดีว่าแผนกนี้เป็นแผนกที่มีผลการดำเนินงานไม่มีประสิทธิภาพเท่าที่ควร และจำเป็นต้องมีการปรับเปลี่ยนการทำงาน แต่หัวหน้างานคนก่อนไม่ได้ทำอะไรมากไปกว่าเพียงสำรวจปัญหาและวิธีแก้ไขที่อาจเป็นไปได้เท่านั้น เขาใช้เวลามากกว่าหนึ่งปีในการวางแผนการปรับปรุงระบบงานแต่ไม่ได้เริ่มลงมือปฏิบัติจริง เมื่อผม/ดิฉันได้รับหน้าที่ต่อ ผม/ดิฉันเริ่มกระบวนการปรับเปลี่ยนการดำเนินงานทันที โดยการปรึกษากับหัวหน้างาน และพูดคุยสอบถามความคิดเห็นกับลูกน้อง รวบรวมข้อมูลทั้งหมดและนำแผนที่วางไว้มาดำเนินการ ภายในเดือนเดียว แผนกก็สามารถดำเนินงานได้อย่างมีประสิทธิภาพมากกว่าเดิม
