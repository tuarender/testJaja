<u><b>Example1</b></u>
<br>
ในความคิดเห็นของผม/ดิฉัน ความสำเร็จเป็นผลมาจากการบริหารจัดการที่ดี การบริหารจัดการที่ดีนั้นหมายรวมถึงการมีความรู้ความเข้าใจองค์ประกอบต่างๆ ของธุรกิจ และสามารถที่จะเข้าใจบทบาทของพนักงานทุกคนรวมทั้งของตนเอง ที่ร้านของผม/ดิฉัน ผม/ดิฉันพยายามรักษาความสัมพันธ์อันดีกับพนักงานทุกคน ซึ่งความสัมพันธ์ลักษณะนี้ช่วยให้เกิดความเข้าใจปัญหาต่างๆ ที่ผู้ร่วมงานกำลังประสบอยู่ เมื่อสัปดาห์ที่แล้ว พนักงานจำนวนถึงหนึ่งส่วนสี่ลาออกเนื่องมาจากการตัดสินใจของผม/ดิฉันที่จะลดค่าจ้างเพราะการแข่งขันที่สูงขึ้นในตลาด ผม/ดิฉันจึงเข้าไปพูดคุยกับพนักงานที่เหลือและอธิบายสถานการณ์ให้ฟัง ผม/ดิฉันจดรายการการทำงานที่จำเป็นต้องทำและแบ่งงานอย่างเท่าเทียมกัน เพื่อรักษาระดับการผลิตที่มีอยู่น้อยนิด หลังจากนั้นเพียงหกสัปดาห์ เราสามารถที่จะรักษาร้านของเราไว้ได้ รวมทั้งเพิ่มปริมาณการขาย ซึ่งทำให้ร้านมีรายได้มากขึ้น จากนั้นผม/ดิฉันได้เพิ่มอัตราค่าจ้าง และเพิ่มจำนวนพนักงานในปีถัดมา
<br><br>
<u><b>Example2</b></u>
<br>
ในฐานะที่ปรึกษาด้านการฝึกอบรมของบริษัท ความรับผิดชอบของผม/ดิฉันคือต้องพยายามให้พนักงานทุกคนได้รับการอบรมที่เหมาะสมตามที่คณะผู้บริหารต้องการ ซึ่งหมายความว่าผม/ดิฉันจำเป็นจะต้องบริหารจัดการพนักงานทุกคนในบริษัท พยายามให้ทุกคนมาลงชื่อเข้ารับการอบรม และเข้าอบรมจริง ทั้งยังต้องพยายามจัดการอบรมย่อยเพื่อเสริมให้พนักงานทุกคนทันสมัยอยู่เสมอ การฝึกอบรมนั้นมักจะไม่ใช่สิ่งที่คนส่วนใหญ่เห็นว่าจำเป็น ดังนั้นงานส่วนใหญ่ของผม/ดิฉันจึงเป็นการติดตามและชักจูงพนักงานให้มาเข้ารับการอบรม จากความพยายามนี้ ผม/ดิฉันสามารถที่จะทำให้พนักงานได้รับการอบรมที่ทันสมัย ซึ่งไม่ได้หมายความเพียงแค่การทำให้ผู้บริหารพอใจเท่านั้น แต่หมายถึงการที่พนักงานทุกคนจะมีความรู้ความเข้าใจที่ดีขึ้นและสามารถที่จะให้บริการลูกค้าได้ดียิ่งขึ้น

