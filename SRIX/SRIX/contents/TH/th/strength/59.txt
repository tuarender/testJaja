<u><b>Example1</b></u>
<br>
ในการเป็นที่ปรึกษา การคำนวณเป็นองค์ประกอบสำคัญในการสร้างผลวิเคราะห์ที่ถูกต้องเพื่อตอบสนองความต้องการของลูกค้า ความสามารถของผม/ดิฉันในการคำนวณตัวเลขที่ซับซ้อนอย่างรวดเร็วและถูกต้องถือเป็นจุดแข็งเหนือผู้ร่วมงานคนอื่นๆ ในระหว่างการทำโครงการใหญ่โครงการล่าสุดนี้ เราต้องรวบรวมข้อมูลตัวเลขจำนวนมหาศาลเข้าสู่ระบบฐานข้อมูลเพื่อใช้สำหรับการวิเคราะห์ เพียงแค่ในระยะแรกของการเก็บข้อมูล ผม/ดิฉันก็สามารถมองเห็นทิศทางของข้อมูลและสามารถสร้างสูตรการคำนวณเพื่อเป็นต้นแบบของการจัดเก็บระบบข้อมูลได้ วิธีการนี้ช่วยร่นระยะเวลาการทำงานลงได้ถึงครึ่งหนึ่งและในระยะยาว วิธีการนี้จะทำให้เราสามารถมีเวลาในการวัดผลได้  ลูกค้ามีความพึงพอใจมากเมื่อเห็นผลการดำเนินงาน และเมื่อสัปดาห์ที่แล้วนี้ยังได้ตกลงมอบหมายงานชิ้นใหม่ให้ ด้วยทักษะด้านการคำนวณของผม/ดิฉัน ทำให้บริษัทสามารถเพิ่มประสิทธิภาพในการทำงานและมีเวลามากขึ้นในการปรับปรุงคุณภาพของผลิตภัณฑ์
<br><br>
<u><b>Example2</b></u>
<br>
ตลอดระยะเวลาการศึกษาในมหาวิทยาลัยและระยะเวลาการทำงาน ผม/ดิฉันมีความชำนาญในเรื่องการคำนวณตลอดมา แม้ว่าความสนใจของผม/ดิฉันสมัยเรียนจะมุ่งไปที่เรื่องการตลาด แต่ก็เลือกเรียนวิชาโททางคณิตศาสตร์ และยังได้รับการอบรมขั้นสูงในด้านนี้ ในการทำงาน ความเข้าใจด้านคณิตศาสตร์ได้ช่วยผม/ดิฉันในการทำงานที่เกี่ยวข้องกับงบประมาณ หรือเรื่องอื่นๆ ที่เกี่ยวข้องกับตัวเลขหรือการเงิน ตัวอย่างเช่น หัวหน้าของผม/ดิฉันมักจะให้ผม/ดิฉันไปช่วยการร่างงบประมาณของแผนกทุกปี แม้ว่าการทำงานนี้จะไม่ได้ต้องการความรู้ทางคณิตศาสตร์ขั้นสูง แต่ผม/ดิฉันก็สามารถทำงานนี้ได้อย่างรวดเร็วและถูกต้อง ในขณะที่เพื่อนร่วมงานที่ได้รับการอบรมทางการคำนวณมาน้อยกว่าอาจจะพบปัญหาติดขัด

