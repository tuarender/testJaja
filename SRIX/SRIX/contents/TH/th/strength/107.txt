<u><b>Example1</b></u>
<br>
ความสามารถของผม/ดิฉันประการหนึ่งคือความสามารถในการบ่งชี้จุดแข็งของคนอื่น รวมทั้งใช้จุดแข็งเหล่านั้นให้เป็นประโยชน์กับทีม ในการนำเสนอสินค้าครั้งล่าสุดของบริษัท เราจะต้องนำเสนอสินค้าในรูปของงานศิลปะ แต่ในขณะเดียวกันสินค้านี้ก็ยังจะต้องสามารถมีรายละเอียดต่างๆ ที่เหมาะสมกับการใช้งานอีกด้วย เมื่อได้รับมอบหมายให้ตั้งทีมงานเพื่อทำให้งานนี้สำเร็จ ผม/ดิฉันจึงหาผู้ร่วมงานในบริษัทที่มีความเชี่ยวชาญเฉพาะในเรื่องการพัฒนาผลิตภัณฑ์ด้านต่างๆ เมื่อผม/ดิฉันนำผู้ร่วมงานทั้งห้าคนมาร่วมงานกัน ผม/ดิฉันพยายามให้ทุกคนมุ่งทำงานในด้านที่ตนถนัด วิธีการเช่นนี้จะทำให้การทำงานประสบความสำเร็จสูงสุด หลังจากการทำงานอย่างคร่ำเคร่งถึงสามสัปดาห์ในการวางแผนและวางโครงร่างที่ชัดเจน เราจึงนำเสนอสินค้า เมื่อสินค้าเข้าสู่ตลาด เรากลายเป็นผู้นำการขายสินค้าชนิดนั้นต่อเนื่องถึงสามไตรมาส
<br><br>
<u><b>Example2</b></u>
<br>
ในฐานะหัวหน้าแผนกทรัพยากรบุคคลของบริษัท มีหลายครั้งที่ผม/ดิฉันต้องรับผิดชอบในการตั้งคณะทำงานจากพนักงานในแผนกเพื่อรับทำโครงการใหญ่ๆ เมื่อต้องทำเช่นนั้น ผม/ดิฉันจะต้องพิจารณาความสามารถและบุคลิกของแต่ละคน เพื่อที่จะมั่นใจได้ว่าผม/ดิฉันจะจัดกลุ่มผู้ทำงานที่ไม่เพียงแต่จะสามารถเข้าใจงานที่ได้รับมอบหมาย แต่ยังสามารถทำงานร่วมกันได้เป็นอย่างดีเพื่อทำให้ประสบผลสำเร็จ เท่าที่ผ่านมาผม/ดิฉันทำได้อย่างประสบความสำเร็จและพนักงานส่วนใหญ่ได้รายงานกลับมาว่าต่างก็ได้รับประสบการณ์ที่ดีในการทำงานกับกลุ่มของตน

