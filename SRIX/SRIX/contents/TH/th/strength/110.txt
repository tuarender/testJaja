<u><b>Example1</b></u>
<br>
บางครั้งผม/ดิฉันได้รับมอบหมายงานหลายอย่าง ดังนั้นจึงต้องพยายามกระจายความรับผิดชอบให้กับผู้อื่นโดยพยายามเลือกบุคลากรที่มีความสามารถและความถนัดกับงานแต่ละอย่างให้มากที่สุด วิธีการนี้ทำให้ผม/ดิฉันมีเวลามากขึ้นที่จะทำงานอื่นๆ ที่สำคัญกว่า  ในอดีตโครงการบางโครงการไม่ประสบความสำเร็จเนื่องจากผม/ดิฉันพยายามที่จะรับทำงานจนมากเกินไป แต่เมื่อได้หันมาทำงานโดยการกระจายความรับผิดชอบให้ผู้ร่วมงานคนอื่น ผม/ดิฉันสามารถใช้ความสามารถของผู้ร่วมงานให้เป็นประโยชน์สูงสุด และทำให้โครงการต่างๆ ประสบความสำเร็จ การกระจายความรับผิดชอบเป็นวิธีการในการสร้างความสำเร็จให้กับงานโดยการใช้ความสามารถของผู้ร่วมงานอย่างมีประสิทธิภาพ แบ่งงาน และทำให้ทำงานสำเร็จได้ตรงตามกำหนดเวลา
<br><br>
<u><b>Example2</b></u>
<br>
เมื่อสามปีที่แล้ว ผม/ดิฉันได้รับการแต่งตั้งให้เป็นหัวหน้าแผนกประชาสัมพันธ์ของบริษัท ด้วยความพยายามที่จะแสดงให้เจ้านายเห็นว่าผม/ดิฉันเป็นหัวหน้าที่มีความสามารถ เริ่มแรกผม/ดิฉันจึงรับผิดชอบงานสำคัญๆ ในแผนกไว้เสียคนเดียว ผม/ดิฉันต้องการเข้าพบลูกค้าทุกคน ตรวจสอบข่าวประชาสัมพันธ์ทุกชิ้น รวมทั้งพยายามจะรู้ความเคลื่อนไหวทุกสิ่งทุกอย่างที่ลูกน้องทุกคนทำ ไม่นานผม/ดิฉันก็ได้เรียนรู้ว่านี่ไม่ใช่วิธีการทำงานที่ดีที่สุดสำหรับแผนก  ผม/ดิฉันไม่มีเวลาเพียงพอที่จะมีส่วนร่วมกับงานทุกงานได้ และการพยายามที่จะทำเช่นนั้น ยิ่งทำให้คนอื่นๆ ทำงานได้ช้าลง ผม/ดิฉันเรียนรู้ว่ามีความจำเป็นที่จะต้องแบ่งงานให้ผู้อื่น และต้องมอบหมายงานให้กับลูกน้องแต่ละคนโดยดูให้ตรงกับทักษะและความสามารถ การปรับปรุงวิธีการทำงานเช่นนี้ทำให้ปริมาณและคุณภาพของงานเพิ่มขึ้นอย่างเห็นได้ชัด ดังนั้นผม/ดิฉันใช้วิธีการทำงานเช่นนี้เรื่อยมา
