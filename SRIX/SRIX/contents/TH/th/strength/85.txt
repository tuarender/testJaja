<u><b>Example1</b></u>
<br>
ผม/ดิฉันให้ความสำคัญมากต่อการปฏิบัติต่อผู้ร่วมงานอย่างเท่าเทียมกัน ผม/ดิฉันเชื่อว่าหากเราปฏิบัติต่อผู้อื่นอย่างอยุติธรรม เขาก็จะปฏิบัติต่อเราอย่างนั้นเช่นเดียวกัน ดังนั้น ผม/ดิฉันจึงปฏิบัติตนต่อทุกคนอย่างดีด้วยการให้เกียรติกันตามที่ทุกคนควรได้รับ ในระหว่างการทำโครงการล่าสุดที่สำคัญมาก ผม/ดิฉันตั้งกติกาให้ทุกคนปฏิบัติและชี้แจงอย่างชัดเจนว่าจะไม่มีใครได้อภิสิทธิ์ ปรากฏว่ามีผู้ร่วมงานคนหนึ่งสำคัญว่าตนเองควรต้องได้อภิสิทธิ์เนื่องจากเป็นญาติกับเจ้าของบริษัท แต่เมื่อเขาทำผิดกติกาที่ตั้งไว้ ผม/ดิฉันก็จำเป็นต้องให้เขาออกจากโครงการไป เหตุการณ์นี้เป็นตัวอย่างที่ดีที่แสดงให้เห็นถึงความยุติธรรมของผม/ดิฉัน จากนั้นมาทุกคนก็ทำงานอย่างรวดเร็วและรับผิดชอบโดยไม่มีปัญหาใหญ่ๆ เกิดขึ้น ทั้งยังพร้อมใจกันทุ่มเทให้กับงานอย่างเท่าเทียมกัน
<br><br>
<u><b>Example2</b></u>
<br>
ในฐานะหัวหน้างานของพนักงานถึงสิบคน ผม/ดิฉันถือเป็นเรื่องสำคัญอันดับหนึ่งที่จะดูแลพนักงานทุกคนอย่างเท่าเทียมกัน ตัวอย่างเช่น ผม/ดิฉันจะแบ่งหน้าที่รับผิดชอบให้กับพนักงานทุกคนเท่าเทียมกัน และให้ความเอาใจใส่ดูแลให้พนักงานทุกคนทำหน้าที่ของตนเองให้เรียบร้อย เมื่อเกิดปัญหาขึ้น ผม/ดิฉันจะพูดคุยกับพนักงานที่เกี่ยวข้องทุกคนเพื่อที่จะได้เข้าใจปัญหาทุกด้าน และสามารถหาทางแก้ไขที่ดีและเป็นธรรมที่สุด ในทางกลับกัน เมื่อพนักงานของผม/ดิฉันทำงานสำคัญใดๆประสบความสำเร็จ ผม/ดิฉันจะแสดงให้เห็นเสมอว่าผม/ดิฉันรับรู้ในความสำเร็จนั้นและจะพยายามให้รางวัลไม่ทางใดก็ทางหนึ่ง เช่นการให้เวลาลาพักร้อนเพิ่ม การเป็นหัวหน้างานที่ให้ความสนใจพนักงานและมีความยุติธรรมช่วยสร้างบรรยากาศการทำงานที่ดี และทำให้เราสามารถทำงานให้มีผลผลิตมากขึ้น

