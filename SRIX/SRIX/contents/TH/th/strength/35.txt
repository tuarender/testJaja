<u><b>Example1</b></u>
<br>
ผม/ดิฉันเชื่อมั่นว่าการตัดสินใจหรือการแก้ปัญหาใดๆ จะมีประสิทธิภาพมากที่สุดเมื่อผู้ตัดสินใจนั้นมีความสุขุม เมื่อมีปัญหา ผม/ดิฉันจะพยายามอย่างมากที่จะไม่ตระหนกและจะไม่ลงมือทำอะไรที่สำคัญจนกว่าจะรู้สึกพร้อมที่จะทำ ครั้งหนึ่งที่ผู้ร่วมงานทำให้ผม/ดิฉันรู้สึกโกรธ แต่แทนที่จะตอบโต้ทันทีทันใด ผม/ดิฉันรอจนกระทั่งจิตใจสงบลงแล้วจึงชี้ให้เขาเห็นข้อบกพร่องของงานนั้นเพื่อให้เขานำไปแก้ไข ความสุขุมช่วยให้ผม/ดิฉันสามารถแก้ไขปัญหาต่างๆ ได้เพราะผม/ดิฉันสามารถหาทางออกได้เมื่อไม่อยู่ในภาวะตื่นตระหนก
<br><br>
<u><b>Example2</b></u>
<br>
ตลอดระยะเวลาห้าปีที่ผ่านมา ผม/ดิฉันได้ทำงานในแผนกบริการลูกค้าในหน่วยงานที่ทำงานโดยไม่หวังผลกำไรที่ช่วยเหลือผู้ประสบภัยเช่นอัคคีภัย อุทกภัย แผ่นดินไหว หรือภัยอื่นๆ ทั้งที่เป็นภัยธรรมชาติและภัยจากมนุษย์ ตำแหน่งที่ผม/ดิฉันทำทำให้ผม/ดิฉันต้องติดต่อโดยตรงกับผู้ประสบภัย ช่วยให้ครอบครัวหาที่อยู่ใหม่ หรือหาที่หลบภัย อาหาร และเสื่อผ้าทันทีหลังจากที่เกิดภัยเหล่านั้น ช่วงเวลาเหล่านี้เป็นเวลาที่ยากลำบากสำหรับผู้ประสบภัยทุกคน และผม/ดิฉันก็ได้เรียนรู้ว่าผม/ดิฉันจะต้องมีความสุขุมเยือกเย็นในขณะที่ทำงานกับผู้ประสบภัยเหล่านั้น ซึ่งวิธีการเช่นนี้จะช่วยทำให้ผู้ประสบภัยเหล่านั้นสงบลงและช่วยให้ผม/ดิฉันสามารถที่จะสอบถามข้อมูลต่างๆ เพื่อให้ความช่วยเหลือได้ดีกว่าการใช้วิธีอื่นๆ แม้ว่าผม/ดิฉันจะต้องผ่านช่วงเวลาที่เครียดและกดดันซึ่งทำให้ผมรักษาความสุขุมไว้ได้ยากเย็น แต่ผม/ดิฉันก็จะพยายามอย่างเต็มที่ที่จะอยู่ในอาการสงบเพราะผม/ดิฉันรู้ว่าจะเป็นสิ่งที่ช่วยผู้ประสบภัยเหล่านั้นได้

